# -*- mode: mandoku-view; -*-
#+TITLE: 義府
#+DATE: 2015-08-24 23:21:54.628774
#+PROPERTY: ID KR3j0069
#+PROPERTY: BASEEDITION WYG    
#+PROPERTY: JUAN 卷下
<pb:KR3j0069_WYG_002-1a>¶
欽定四庫全書¶
　義府卷下¶
　　　　　　　　　　　　　　歙縣黄生著¶
　　數竒¶
史記李廣傳數竒竒者對偶之稱後漢桓譚傳云陛下¶
聽納讖記其事雖有時合譬猶卜數竒偶之類蓋古時¶
有此占法以偶為吉竒為㓙霍去病傳諸將畱落不偶¶
亦此意也李廣數擊匈奴輒無功不得封侯此其祿命¶
<pb:KR3j0069_WYG_002-1b>¶
之薄使然故上以為數竒不使當單于爾本注數士角¶
反不讀為術數之數則竒字作何解(宋景文筆記云數/竒注切為所角反)¶
(後得江南本乃所具反由是復/觀顔注乃顔破朔從所具反)¶
　　竒貨¶
史記吕不韋云此奇貨可居也竒當音竒偶之竒單也¶
獨也言此貨有一無二我得居之以獲重利也(猶今市/人言此)¶
(缺貨可以/囤積之謂)若作竒異之竒便不類賈人語¶
　　鄭莊¶
<pb:KR3j0069_WYG_002-2a>¶
史(鄭當/時傳)上曰吾聞鄭莊行千里不齎糧治行者何也鄭¶
莊(句/)行千里(句/)不齎糧(句莊糧/叶韻)八字乃諺語葢時人因¶
莊交遊之廣故有此目而人主亦素聞之故云¶
　　幕¶
漢書(西域/傳)罽賓國錢文為騎馬幕為人面如淳音漫非¶
也按今戲錢者名錢面為字錢背為幕正作幕本音釋¶
名幕絡也在表之稱¶
　　耐¶
<pb:KR3j0069_WYG_002-2b>¶
漢書(髙帝/紀)應劭注輕罪不至于髠完其耏鬢故曰耐此¶
說非也耐正留髪去須鬢之名吾鄉婦人以綫繳面毛¶
者謂之耐面其名猶沿古義因此足訂應誤¶
　　約法三章¶
楊用脩讀漢書髙帝紀與父老約法三章耳以約字句¶
絶謂後人作連讀者誤然考之紀末云初順民心作三¶
章之約又刑法志云約法三章知班史本不以約字為¶
句也¶
<pb:KR3j0069_WYG_002-3a>¶
　　王男¶
馮婦男子也王男婦人也二名相反可為的對王男順¶
帝乳母見後漢書¶
　　飲羽¶
史記叙李廣射石事云中石没鏃不如西京雜記云矢¶
乃飲羽飲字竒甚然本出吕氏春秋韓詩外傳及劉向¶
說苑並因之然吕作養由基韓劉又作熊渠子蓋文士¶
傅會之談耳¶
<pb:KR3j0069_WYG_002-3b>¶
　　緯書稱孔子¶
後漢習酺傳稱孔子云吐珠于澤誰能不含注引春秋¶
保乾圖云云蓋讖緯之書皆託云孔子所作東漢之世¶
盛行故不出書名第云孔子而已許慎説文常引孔子¶
之言如狗者叩也之類他書不見疑亦出于纖緯¶
　　諸于繡&KR1806;¶
後漢書(光武/紀)冠幘而服婦人衣諸于繡&KR1806;注字書無&KR1806;¶
字司馬彪續漢書作䘿並音其勿反按本書五行志亦¶
<pb:KR3j0069_WYG_002-4a>¶
載此事云皆幘而衣婦人衣繡擁镼此镼即&KR1806;之誤注¶
並不解而前注第云或繡下有擁字而已以意度之字¶
既從𩬊疑是婦人衣領領後承𩬊故惟婦人則加繡以¶
飾之若男子而服此是服妖矣(&KR1806;字字/書亦無)又按通雅云廣¶
記載韓晉見少年單練&KR1806;即段成式之單練&KR1806;與镼同¶
謂今之半臂也予謂此字當作䘿蓋㭾從屈有短義半¶
臂之式必短也今作&KR1806;者意廣記與成式喜用僻字耶¶
　　溷軒¶
<pb:KR3j0069_WYG_002-4b>¶
後漢李膺傳羊元羣罷北海郡贜罪狼籍郡舎溷軒有¶
竒巧載之以歸注溷軒厠屋也按前外戚傳帝起更衣¶
子夫侍尚衣軒中得幸此即所謂溷軒也釋名云厠或¶
曰溷言溷濁也或曰軒前有伏似殿軒也師古不知此¶
義乃以軒車解之不思天子車駕當在外庭豈子夫所¶
得至又更換衣裳豈必在車中此師古並不識更衣之¶
義蓋貴者入厠出必更衣如王敦在石崇家入厠之事¶
可證當時即謂入厠曰更衣此是文言漢書中說此者¶
<pb:KR3j0069_WYG_002-5a>¶
非一如竇嬰傳坐乃起更衣稍稍引去(師古注凡久坐/者皆起更衣以)¶
(其寒煖或/變誤矣)又通鑑隋文帝所寵陳夫人旦出更衣為太¶
子所逼又宋人海陵三仙傳獨處一室卧起方丈間食¶
酒肉如平時而無更衣之處(此蓋言得道者雖/飲食而無漏也)皆用漢¶
書之意也¶
　　更衣¶
古時入厠名更衣因即以名其小憩之處如東方朔傳¶
右内史發民共待㑹所後乃私置更衣從宣曲以南十¶
<pb:KR3j0069_WYG_002-5b>¶
二所中休更衣投宿諸宫又前楊敞傳延年起至更衣¶
敞夫人云云延年從更衣還云云(師古注古者延賓必/有更衣之處此亦臆)¶
(語/)後百官志注司徒府殿西王侯以下更衣並存(朝㑹/之地)¶
(貴者必各置更/衣避私褻也)祭祀志注皇帝出即更衣中皆言此舎¶
所以便其更衣也¶
　　臨軒¶
人主親試貢士曰臨軒䇿士臨軒字出後漢書(李膺/傳)帝¶
詔膺入殿御親臨軒詰以不先請便加誅辟之意又(張/奐)¶
<pb:KR3j0069_WYG_002-6a>¶
(傳/)青蛇見御座軒前注軒殿檻闌板也蓋堂陛之間近¶
簷之處兩邊有闌楯謂之軒如車之軒耳¶
　　面縳¶
史記(宋世/家)載微子肉袒面縳解者以為反縳向後僅見¶
其面此說陋甚凡縳者必反接所以防他變若微子則¶
是自為出降之禮但縳手而不反接故以面字著之此¶
見古人用字之妙從來為陋解所晦可恨也又(項羽/紀)顧¶
見漢騎司馬吕馬童曰若非吾故人乎吕馬童面之指¶
<pb:KR3j0069_WYG_002-6b>¶
王翳曰此項王也解者訓面為背亦誤詳上下文語意¶
項王此時雖在圍中然去馬童尚逺故曰顧見云云時¶
項王一行尚有二十餘騎先尚未辨孰為項王因其呼¶
而諦視之然後指示王翳云云面之即諦視之謂或謂¶
古人多反語故謂背為面如治之為亂馴之為擾香之¶
為臭其例可見此蓋昧于字義之俗說古治字本作亂¶
馴擾之字本作□臭為香氣之總名其臭腐之字本作¶
殠後人傳寫訛謬如此豈古人之意哉若面之訓背乃¶
<pb:KR3j0069_WYG_002-7a>¶
偭字耳且此時漢視羽如几肉矣尚何所諱而背之言乎¶
　　結髪¶
結髪猶今人攏頭之謂漢書云廣結髮與匈奴大小七¶
十餘戰蘇武詩結髪為夫妻恩愛兩不疑蓋皆指其初¶
攏頭時而言今人以結髪之義單屬夫妻誤也¶
　　正先¶
秦時趙髙用事有正先者未刺髙而死髙威自此成故¶
秦之亂正先趣之見京房傳子謂此人正類天啓中楊¶
<pb:KR3j0069_WYG_002-7b>¶
左諸公惜後世罕知其名¶
　　馯臂子宏¶
仲尼弟子傳孔子傳易于商瞿瞿傳楚人馯臂子宏馯¶
姓臂名子宏字也師古云漢書荀子皆作子弓此云子¶
宏誤予謂宏當讀為肱蓋宏旁有&KR1457;此古肱字以其名¶
臂故知字當為肱也肱與弓音相近故或呼為子弓顔¶
監知子宏之誤不知子宏子弓皆非其本字耳¶
　　物故¶
<pb:KR3j0069_WYG_002-8a>¶
漢書(霍去/病傳)士馬物故又(霍光/傳)卒有物故師古云物無也¶
故事也人死無所復能為事也釋名云人死諸物皆朽¶
故也按二解皆非物猶事也不正言死但諱云事故猶¶
孟子所謂大故耳¶
　　窶數¶
東方朔云著樹為寄生盆下為窶數師古注窶數戴器¶
也以盆物戴于頭者以窶數薦之或疑窶數與寄生截¶
然二物何以朔語如此蓋窶數常在盆下今寄生亦覆¶
<pb:KR3j0069_WYG_002-8b>¶
盆下故朔先謬言窶數以紿郭舎人舎人遂謂朔射不¶
中朔乃云云非真謂寄生為窶數也¶
　　辜較¶
孝經蓋天子之孝蓋諸侯之孝注蓋猶畧也疏云辜較¶
之辭因悟前後漢書諸所謂辜較估較辜𣙜酤𣙜(辜酤皆讀/為估𣙜讀)¶
(為/𣙜)皆即此義蓋估計較量之謂(注疏釋蓋字猶云/大畧大較如此耳)商賈¶
殖貨必估計較量而後賣買諸書辜𣙜皆謂勢家貴戚¶
漁獵百姓奪商賈之利耳¶
<pb:KR3j0069_WYG_002-9a>¶
　　儲胥¶
漢武帝因秦林光宫増置通天迎風儲胥露寒(諸名皆/似臺榭)¶
(之類無/屋壁者)長楊賦木擁槍纍以為儲胥師古注儲峙也胥¶
須也以木擁槍(此槍當即今/戧字音去聲)及纍繩連結以為儲胥言¶
有儲蓄以待所須也按此似今木柵之類儲胥猶扶疏¶
目其形也李商隠籌筆驛詩風雲猶為護儲胥此指行¶
營之寨柵通可指儲胥髙似孫(緯/略)以儲胥為宫館之名¶
固矣又魏略李勝為河南太守郡㕔事前屠蘇壞應璩¶
<pb:KR3j0069_WYG_002-9b>¶
與韋仲將書屠蘇發撤蕭子雲雪賦没屠蘇之髙影廣¶
雅屠蘇平屋也按屠蘇即儲胥之轉聲漢書休屠王屠¶
音厨又姑蘇古名姑胥此可知矣平屋之訓似臆(續考/三輔)¶
(黄圖武帝作迎風館于甘/泉後加露寒儲胥二館)¶
　　阿家阿翁¶
郭汾陽子曖尚昇平公主琴瑟不調汾陽拘曖詣朝堂¶
待罪上召而慰之曰諺云不癡不聾不作阿家阿翁小¶
兒女子閨幃之言大臣安用聽右見唐趙璘因話錄家¶
<pb:KR3j0069_WYG_002-10a>¶
即曹大家之家阿家阿翁謂公姥二人温公通鑑去一¶
阿字作阿家翁失古人口語矣¶
　　君公¶
古婦人稱夫之父為章漢書(景十三/王傳)望卿歌云背尊章¶
陳琳飲馬長城窟行云善侍新姑章(俗作/嫜)初未悉其義¶
因閱淮南子(覽㝠/篇)云君公知其盜也逐而去之乃悟章¶
即君公二字合語(古音公/如光)如世母為嬸舅母為妗之類¶
　　新婦¶
<pb:KR3j0069_WYG_002-10b>¶
漢以還呼子婦為新婦後漢何進傳張讓向子婦叩頭¶
云老臣得罪當與新婦俱歸私門世說王渾妻鍾氏云¶
若使新婦得配參軍生兒當不啻如此(此自稱/新婦)涼張駿¶
時童謠云劉新婦簸石新婦炊北齊時童謠云寄書與¶
婦母好看新婦子蓋必當時謂婦初來者為新婦習之¶
既久此稱遂不復改耳又古者謂子為息息之訓生也¶
國䇿左師觸讋云老臣賤息舒祺梁武帝長安有狹邪¶
行云大息組絪緼中息佩陸離小息尚清綺總轡遊南¶
<pb:KR3j0069_WYG_002-11a>¶
皮今俗謂子婦為媳婦此必因息謬加女旁耳又或單¶
呼為媳益可笑也吾鄉俚語至今尚稱新婦反存古意¶
　　召平¶
史記索隠注云廣陵人召平東陵侯召平與齊相召平¶
皆别似一人三輔黄圖獨謂廣陵人召平即東陵侯種¶
𤓰者不知何據考後漢郡國志廣陵有東陵亭豈即召¶
平所封與¶
　　兩萬石君¶
<pb:KR3j0069_WYG_002-11b>¶
萬石君有兩一石奮人多知之一馮揚人不知也按後¶
漢馮勤傳云曽祖父揚宣帝時為宏農太守有八子皆¶
為二千石趙魏間榮之號為萬石君焉則此亦西漢時¶
人也¶
　　寄名¶
今俗有生子不利而寄名于他人者其事已起漢世按¶
後漢何后紀后生子辯養于史道人家號曰史侯注云¶
靈帝數失子不敢正名寄養道人史子眇家即其事也¶
<pb:KR3j0069_WYG_002-12a>¶
按道人二字亦始此注謂道術之人今俗亦有寄名于¶
僧道者¶
　　柴虒¶
甘泉賦柴虒參差魚頡而鳥胻師古注柴虒參差不齊¶
貌柴初蟻反虒音豸按柴虒即詩(邶/風)差池其羽之差池¶
古字通用師古音誤觀頡䀪亦即取其頡杭可見柴虒¶
當即讀差池也又文選作偨傂漢書止作柴虒加人者¶
俗増字也¶
<pb:KR3j0069_WYG_002-12b>¶
　　蕃嚮¶
路史云蕃漢縣屬魯國劭音皮魯國記云陳子游為魯¶
國相太尉陳蕃子也國人為諱改曰皮按黨錮傳八厨¶
有魯國蕃嚮注亦音皮嚮魯國人當亦為陳諱故韻府¶
羣玉乃以八厨厨字音皮收入四支韻也¶
　　元元¶
國䇿蘇秦書子元元又漢書(文帝/紀)元元者安所託命哉¶
元元謂百姓字當音云與老子萬物芸芸同義後漢八¶
<pb:KR3j0069_WYG_002-13a>¶
及目海内才珍世孔元元與珍叶知古本作此音沈韻¶
十三元或譏其亂雜不知當時元自音云耳¶
　　丁壯¶
漢書(髙帝/紀)丁壯苦軍旅古丁當同音丁壯言其年正當¶
壯時也後語省遂單呼為丁故民年二十成丁李陵答¶
蘇武書丁年奉使正謂年在二十左右也¶
　　女子封侯¶
呂嬃之為臨光侯也蕭何夫人同之為酇侯也以吕氏¶
<pb:KR3j0069_WYG_002-13b>¶
稱制故然實髙祖為之作俑按功臣表奚涓死事無子¶
髙祖乃封其母疵為魯侯(又楚漢春秋云髙祖封許負/為鳴雌亭侯此不見正史不)¶
(可/信)¶
　　幼眇¶
漢元帝紀分刌節度窮極幼眇中山王傳毎聞幼眇之音¶
注作要妙老子是謂要妙北史(魏世/祖紀)方寸玉印有三字¶
鳥文要妙竒巧上林賦俛杳眇而無見衞恒四體書勢¶
序杳眇邪趣不方不圓按本字當作幺紗陸機賦絃幺¶
<pb:KR3j0069_WYG_002-14a>¶
徽急注幺小也說文紗絲急也絃小而急則其聲幽細¶
哀切動人漢書借用幼眇若老子之要妙則又借作深¶
微之義自漢以來又借為美好之稱因改其字从女作¶
妙其實古無此字老子之妙必後人所改也易繫辭妙¶
萬物而為言亦深微義非美好義今本作妙古文定不¶
爾枚乘七發此亦天下之至言妙道漢人用妙字始此¶
　　涏¶
漢書(趙后/傳)燕(句/)燕(句/)尾涏涏(堂練/切)今誤本作涎非涏从¶
<pb:KR3j0069_WYG_002-14b>¶
廷乃得聲韻會涏字引漢書此語則知當時本固不誤¶
也水滴謂之涏此形容小鳥張尾之狀極肖字書訓光¶
澤貌亦屬臆說¶
　　要害¶
後漢書(來歙/傳)中臣要害(猶今言/致命傷)言身中𦂳要處犯之必¶
為害也借地當敵衝者謂之要害舊解于我為要于彼¶
為害欠確¶
　　乾没¶
<pb:KR3j0069_WYG_002-15a>¶
漢書(張湯/傳)乾没注得利為乾失利為没非也言以公家¶
財物入已如水之淹物沈没無迹也不水而没故曰乾¶
與陸沈意同¶
　　僊僊¶
詩(賓之/初筵)屢舞僊僊注軒舉貌按與莊子僊僊乎歸矣說¶
苑辯哉士乎僊僊者乎漢書(司馬相/如傳)僊僊有凌雲之氣¶
皆當即讀為軒蓋僊(讀作/仙)人之說上古所無始見荘列¶
之書曰列仙山澤之儒此蓋借僊字軒音為先亦如釋¶
<pb:KR3j0069_WYG_002-15b>¶
氏借佛字(詩佛時仔肩/即古弼字)轉音為弗也焦澹園以僊僊有¶
凌雲之氣當讀飄飄此亦强說¶
　　里所¶
漢書(張良/傳)父去里所復還師古曰行一里許而還又(疏/廣)¶
(傳/)問金餘尚有㡬所師古曰猶言㡬許愚按所許又同¶
從數字(所主/反)而來蓋約計其數如此耳周書(君/奭)多歴年¶
所此用所之自隋煬帝詩聞名爾許時猶如許時也(昭/明)¶
(太/子)詩念人一去許多時則竟似近人俚語矣¶
<pb:KR3j0069_WYG_002-16a>¶
　　握齱¶
史記(酈生/傳)握齱好苛禮按握指相聚也齱齒相切也故¶
借為拘局纖瑣之意通作&KR1029;齪漢書(申屠/嘉傳)&KR1029;&KR1029;亷謹(史/作)¶
(娖/娖)史記(貨殖/傳)俗好儒備于禮故其民&KR1029;&KR1029;皆一義也俗¶
語謂垢穢之類為齷齪此蓋因纖瑣為辭然變握作齷¶
則因下譌上也¶
　　中&KR2242;¶
湯左相仲虺史記(殷本/紀)作中&KR2242;終風詩虺虺其雷疑&KR2242;¶
<pb:KR3j0069_WYG_002-16b>¶
其本字雷聲倐忽徧逺近故从多體㑹意當與豗同音¶
(呼回/切)¶
　　扈¶
扈(字書加/竹作簄)漁具蓋編竹以禁魚者漢質帝目梁冀為䟦¶
扈將軍取譬于此以魚之彊有力者能跋出扈外也以¶
禁魚使不得過故有止義左傳(昭十/七)九扈氏為九農正¶
扈民無淫是也天子從駕謂之扈從亦取呵止行人之¶
義上林賦扈從横行師古注殊謬又左傳(宣十/二)屈蕩户¶
<pb:KR3j0069_WYG_002-17a>¶
之漢書(王嘉/傳)坐户殿門失闌免與此同義户即扈也¶
　　貫¶
以緡穿錢曰貫故有相續不絶之義前谷永傳以次貫¶
行後東平王蒼傳孝明皇帝大孝無違奉承貫行是也¶
相續而行則有習熟之義詩(魏/風)三歲貫女孟子我不貫¶
與小人乘前賈誼傳習貫如自然是也錢滿一貫則不¶
可益故有盈滿之義書(秦/誓)商罪貫盈韓非子吾恐其以¶
我滿貫是也又鄉藉謂之貫言編貫于版藉之中也若¶
<pb:KR3j0069_WYG_002-17b>¶
論語之仍舊貫此即續行習貫之意注訓貫為事太就¶
便矣¶
　　僕射¶
僕射射音夜漢官儀云僕主也古者重武事每官必有¶
主射課督之關中語轉為此音此說未然按孔衍史記¶
注云僕射小官扶掖左右者也予因此乃悟射字當讀¶
為扶掖之掖(音/亦)僕附也(見詩景命/有僕注)以其附近人主備扶¶
掖之用故曰僕射員數既多後遂命之分領諸事故有¶
<pb:KR3j0069_WYG_002-18a>¶
謁者僕射冗從僕射城門僕射等名此既在人主左右¶
其後漸掌機密自六朝來遂以尚書僕射為宰相之稱¶
與侍中一官皆以至賤為至貴名位倒置極矣¶
　　督亢¶
史(荆軻/傳)獻燕督亢之地圖註以為地名非也地圖當盡¶
全燕豈得僅獻一處蓋此時秦已有天下大半非僅前¶
時割地以講之比故若為舉版圖以内附者督亢猶言¶
首尾人身督脈在尾閭穴亢為咽喉故首尾謂之督亢¶
<pb:KR3j0069_WYG_002-18b>¶
言盡燕地之所至為圖也註謂督亢坡在范陽縣東南¶
又按水經注有督亢溝督亢澤涿志有督亢亭督亢陌¶
予謂此皆後人因二字以名其處耳路史舜紀云歴陽¶
之耕侵畔乃徃耕焉田父推畔爭以督亢授此督亢乃¶
疆界之意益證史之非地名矣¶
　　朐忍¶
漢書地理志巴郡朐忍縣師古音劬後漢郡國志亦作¶
朐忍惟吳漢傳作朐䏰注音劬忍又引十三州志音春¶
<pb:KR3j0069_WYG_002-19a>¶
閏詳此為蟲名本方言無字故第作朐忍其䏰从&KR1584;傍¶
乃因朐字誤加耳十三州志音譌後漢注兩存之尚得¶
闕疑之意徐鉉竟誤作&KR1219;字附入說文又誤從孫氏作¶
&KR1219;如順切(潤/)䏰尺尹切(蠢以劬忍作蠢潤已/誤又倒作潤蠢更誤)按嘉話錄¶
(唐劉/餗)云瓊州地名朐䏰朐䏰是蚯蚓也上音屈下音忍¶
據此則蚯蚓即朐忍之轉音當以師古注為定審矣又¶
楊升菴載李巽巖朐䏰辯引杜氏通典作&KR1219;䏰音潤蠢¶
則知徐鉉之誤蓋本於此乃楊反以杜氏之形聲為正¶
<pb:KR3j0069_WYG_002-19b>¶
而謂師古誤音則真莽浪也諸如集韻音蠢忍戴侗音¶
瞬忍張位音瞿閏無一是者總由不識此蟲即蚯蚓故¶
　　鄭重¶
漢書(王莽/傳)非天所以鄭重降符命之意也師古云鄭重¶
猶頻煩也予謂顔訓是也然得其意而未得其聲蓋鄭¶
重即申重(平/聲)之轉去者爾三國志(𡗝翟/傳)國家哀汝故鄭¶
重賜汝好物顔氏家訓吾亦不能鄭重&KR0147;舉近世切要¶
以啓寤汝耳此用鄭重字皆與顔註合至白居易詩千¶
<pb:KR3j0069_WYG_002-20a>¶
里故人心鄭重又交情鄭重金相似筆談(沈/括)他日試使¶
人通鄭重則閉門不納此又用為珍重之意非本指也¶
　　商中¶
漢書(郊祀/志)作建章宫云云其西則商中數十里虎圏如¶
淳曰商中商廷也師古曰商金也於序在秋故謂西方¶
之庭為商庭按此說似鑿三輔黄圖叙建章之制云其¶
西則廣中殿受數萬人商中疑廣中之誤¶
　　數見不鮮¶
<pb:KR3j0069_WYG_002-20b>¶
史(陸賈/傳)數見不鮮(四字似當/時諺語)無久慁公為也(慁如今人/言溷擾公)¶
(則呼其/子耳)言人情久則生厭如物常見則不新父子間亦¶
當相體故欲十日一更一歲中除徃來過他客之外率¶
不過三數過其子以俗情論之五子輪值一歲止膳父¶
三十日宜無厭倦之色矣¶
　　尺布斗粟¶
史(淮南/王傳)一尺布尚可縫一斗粟尚可舂兄弟二人不相¶
容其意蓋云貧民衣食不多尚可兄弟相共况以四海¶
<pb:KR3j0069_WYG_002-21a>¶
之大而不能容一弟乎¶
　　鑿空¶
漢(張騫/傳)騫鑿空(上/聲)諸後使徃者皆稱博望侯以為質于¶
外國按鑿空與為質對質有物空無物言騫先無所因¶
徃通諸國如即虛空而鑿之後使者皆藉騫為辭如有¶
物以為質耳注並非¶
　　欲得自便利¶
漢書(張敞/傳)使者奏敞賊殺不辜天子薄其罪欲令敞得¶
<pb:KR3j0069_WYG_002-21b>¶
自便利即先下敞前坐楊惲奏免為庶人敞即從闕下¶
亡命漢法凡亡命者遇赦則可出故云欲令得自便利¶
是不欲有司窮治前事先下免官之奏風使亡命也¶
　　子舎¶
漢書(石奮/傳)入子舍竊問侍者取親中裙厠牏身自浣滌¶
師古云諸子舍目其所居也若今言諸房按此說非也¶
子舍猶子城子之為言小也此蓋侍者所居之室若建¶
自入已舍則于下事義乖今文士用子舍字多承小顔¶
<pb:KR3j0069_WYG_002-22a>¶
之誤¶
　　委裘¶
漢書(賈誼/疏)植遺腹朝委裘而天下不亂孟康曰委裘若¶
容衣天子未坐朝事先帝裘衣也按古未有主幼不坐¶
朝而虛設先帝衣裘以朝者孟說無稽此言幼君不勝¶
禮服坐朝則委裘於地耳¶
　　所¶
倉公傳(史/)不為愛公所所之為言許也俗謂不多曰㡬¶
<pb:KR3j0069_WYG_002-22b>¶
許緣倉公更欲受方公孫光曰我方盡矣不為愛公所¶
言於公更不吝惜纖毫也又周亞夫傳帝曰此非不足¶
公所乎時賜食不置箸亞夫心不平顧尚席取箸帝視¶
而笑云云不足猶不重也意謂此主者偶忘置箸耳不¶
然不至輕慢如許也又佞幸傳(漢/)上有酒所從容謂賢¶
云云此所字亦不多之意猶俗云微有酒意也¶
　　不自喜¶
外戚世家(史/)壹何不自喜酈生傳(史/)足下何不自喜魏¶
<pb:KR3j0069_WYG_002-23a>¶
其武安侯列傳(史/)君侯何不自喜按諸云不自喜即今¶
俗云好不思量之意必當時方言如此世家酈傳並不¶
注惟魏其傳蘇林注何不自解釋為喜樂索隠引師古¶
云何不自謙遜為可喜之事二解俱牽强且于世家酈¶
傳所言不可通¶
　　底¶
律書(史/)氐(正義丁/禮反)者言萬物皆至也此以至訓氐今尚¶
書中底訓至亦當音丁禮反註音旨似誤¶
<pb:KR3j0069_WYG_002-23b>¶
　　乖剌¶
漢書(劉向/傳)朝臣舛午膠戾乖剌(郎達/切)此皆言羣情違背¶
之意乖剌即乖戾聲之轉言戾又言剌者以聲異而互¶
見也¶
　　諸妄校尉¶
漢書(李廣/傳)諸妄校尉以下張晏注妄猶凡也車千秋傳¶
(同/)漢置丞相非用賢也妄一男子上書即得之矣本書¶
不注按此亦凡義妄(古音茫/去聲)聲近漫(莫慢/切)汗漫大貌故¶
<pb:KR3j0069_WYG_002-24a>¶
謂凡為妄史作諸部校尉此後人疑妄字為誤而改之¶
若車傳不注則直以為誕妄之妄耳¶
　　布衣昆弟¶
漢本𫝊(賈誼/疏)名雖為臣實皆有布衣昆弟之心慮無不帝¶
制而天子自為者言布衣昆弟諸事平等不若天子諸侯¶
雖為兄弟禮制懸絶故此諸王每事欲與天子平等一¶
如布衣之為兄弟也¶
　　街居¶
<pb:KR3j0069_WYG_002-24b>¶
史記(貨殖/傳)洛陽街居在齊秦楚趙之中說文街四通道¶
洛陽四通諸國故曰街居云云註誤¶
　　馬千匹¶
又(同/)橋姚致馬千匹匹耦也古以駕車兩服兩驂各自¶
為耦故數馬以匹註數說並非¶
　　涿居¶
季漢書(周羣/傳)昭烈戲作謔語嘲張裕多鬚云諸毛繞涿¶
居乎當時語呼涿為督(李卓吾自叙亦云人或呼/卓吾或呼篤吾即此音)又俗¶
<pb:KR3j0069_WYG_002-25a>¶
轉臀之入聲為督(今猶有此語/俗更作豚字)此蓋以下體謔之也¶
　　假葬¶
季漢書(曹休/傳)擔喪假葬假葬即今之攢墳也¶
　　自行迎除舎¶
漢(景十三/王傳)自行迎除舎言躬自除治其第舎且行迎之¶
(師古/注非)¶
　　膝席¶
史(魏其/傳)避席伏離席而俯伏也膝席者膝不離席但直¶
<pb:KR3j0069_WYG_002-25b>¶
其身如今之長跪也¶
　　云云¶
史(汲黯/傳)吾欲云云即下欲效唐虞之治之語也記者只¶
從汲黯口中叙出于帝語遂以二字括之省文法也¶
　　䕃室¶
史(滑稽/列傳)佳哉漆城蕩蕩㓂來不能上即欲就之易為漆¶
耳顧難為䕃室此滑稽之談言欲成漆城為漆固多猶¶
或可得顧漆必得䕃始乾恐無此大屋覆之耳¶
<pb:KR3j0069_WYG_002-26a>¶
　　千金之子¶
史(貨殖/列傳)千金之子不死于市死市大辟之罪也言其富¶
可以脫死罪也¶
　　隙隴蜀之貨¶
史(同/)秦文孝繆居雍隙隴蜀之貨物而多賈隙謂出一¶
孔也隴蜀貨物徃來必經于雍故云云徐廣以隙字屬¶
上句誤¶
　　雕悍少慮¶
<pb:KR3j0069_WYG_002-26b>¶
史(同/)民雕悍少慮雕與彫通樸之反也今俗用刁字¶
　　貪賈三之¶
史(同/)節駔儈貪賈三之亷賈五之駔儈平定價直而取¶
其酬大率以三五為節謂于百分之中或取三或取五¶
也貪賈嗇故少取亷賈寛故多取此人一歲所入亦可比¶
千金之家舊註並誤¶
　　富者必用竒勝¶
史(同/)富者必用竒勝即竒貨可居之竒(音/基)猶今人言獨¶
<pb:KR3j0069_WYG_002-27a>¶
行生意也賈不論鉅細但守常業而不變久自致富視¶
他人之數數徙業者我實用竒勝矣故曰此皆誠壹之¶
所致¶
　　嶽嶽¶
漢書(朱雲/傳)五鹿嶽嶽朱雲折其角此因其姓嘲之言鹿¶
角嶽嶽為雲所折也招魂云土伯九約其角觺觺(魚乙/切)¶
嶽即觺之外聲¶
　　丘嫂¶
<pb:KR3j0069_WYG_002-27b>¶
漢書(楚元/王傳)過其丘嫂食注丘大也長嫂之稱也此訓未¶
然丘空也謂無兄空有嫂也蓋是時髙祖長兄已沒故¶
(孟康注史記西方有亡/女壻曰丘壻丘空也)¶
　　畫一¶
史(曺相國/世家)蕭何為法顜(音/較)若畫一小顔云言其法度整¶
齊也此解殊未明晰按古人計事必用手指畫條其事¶
件使此事利害劃然謂之畫一如(畱侯/世家)張良藉箸而籌¶
張晏云借所食之箸用以指畫是也下文歴數其不可¶
<pb:KR3j0069_WYG_002-28a>¶
者七爾時每數一事必用箸記一畫此乃所謂畫一也¶
若百姓所歌蓋言何法令至明條目粲列有似于畫一¶
爾徒言其整齊何所置顜若二字哉後來惟歐陽修所¶
進劄子前言其大綱繼言臣有起請事件謹畫一如後¶
遂每件提起另書各以一字冠之結尾右件㡬事云云¶
又言如臣畫一所陳云云必當時章奏之式例如此畫¶
一二字猶存古人之意(今人遇開欵件亦云一某事/一某事却不知名為畫一)¶
　　猶豫¶
<pb:KR3j0069_WYG_002-28b>¶
猶豫猶容與也容與者閒適之貌猶豫者遲疑之情字¶
本無義以聲取之爾俗人妄生解說謂獸性多疑此何¶
異以蹲鴟為&KR0988;鳥哉考諸傳記惟文帝紀作猶豫未定¶
楊敞傳猶與無決陳湯傳將卒猶與後漢來歙伏隆傳¶
皆作冘(即尤/字)與未決蓋以聲狀意初無一定之字妄解¶
獸名者眼縫自未開爾¶
　　醖藉¶
漢書(匡張孔/馬傳贊)服儒衣冠傳先王語其醖藉可也醖謂醇¶
<pb:KR3j0069_WYG_002-29a>¶
藉謂厚言不露丰稜也後人用醖藉二字本此¶
　　如𤣥何¶
漢書(揚雄/傳)今學者有祿利然尚不能明易又如𤣥何¶
言國家設明經之科以利祿懷天下之士然治易者尚¶
苦其義難明孰肯覃精于𤣥¶
　　自占¶
史(平凖/書)雖無市籍各以其物自占率緡錢二千而一¶
算索隠引郭璞云占自隱度也謂各自隠度其財物多¶
<pb:KR3j0069_WYG_002-29b>¶
少為文簿送之官也音之贍反詳此言官欲算商因無¶
市籍可稽(賈居貨故有市籍/商行販故無市籍)故自其自度貨物之直口¶
陳于官而筭之郭本解占卜之占謂術者自隠度其卦¶
象以言禍福索隠引之以釋此占字是矣何復臆說為¶
文簿送之官不知本言以意自度故曰隠度蓋對官口¶
陳如此故謂之自占若為文簿送官豈得云自隠度哉¶
又音以之贍反益與本義相矛盾矣漢書(陳遵/傳)遵憑几¶
口占書吏且省官事書數百封謂遵不自書以辭口授¶
<pb:KR3j0069_WYG_002-30a>¶
書吏用口占字隠度之意益明¶
　　主計¶
史(張丞相/列傳)遷為計相一月更以列侯為主計四歲是時¶
蕭何為相國而張蒼乃自秦時為柱下史明習天下圖¶
書計籍又善用算律歴故令蒼以列侯居相府領主郡¶
國上計者時止立一相不欲分何權故為計相之名以¶
别之若更以列侯為主計則並計相之名亦除去蓋有¶
職事而無官位故曰以列侯居相府其實用蒼佐何而¶
<pb:KR3j0069_WYG_002-30b>¶
蒼于何為先進又不可為何之佐此髙祖權宜用人之¶
法如淳司馬貞皆以主計為官名全失本文之意矣¶
　　少學大學¶
漢書(食貨/志)八歲入小學云云十五入大學云云其有秀¶
異者移鄉學(句/)于庠序庠序之異者移國學(句/)于少學¶
諸侯歲貢少學之異者于天子學于太學命曰造士云¶
云按鄉學庠序之總名也國學少學之異名也對鄉學¶
而言則曰國學對太學而言則曰少學所謂小學大學¶
<pb:KR3j0069_WYG_002-31a>¶
又與少學太學不同由此而後入鄉學則特家塾之名¶
爾¶
　　錢制¶
班史(食貨/志)叙太公圜法云錢圜函方函舌也上圜而下¶
長其長處于舌故曰函方(孟康注外/圜内方非)叙周景王錢制云¶
肉好皆有周郭此則外圜内方之形肉謂質好謂孔(古/好)¶
(音如吼吼/即孔也)周郭謂邊道也(韋昭/注非)¶
　　五榖不為多¶
<pb:KR3j0069_WYG_002-31b>¶
又云姦錢日多五穀不為多言不禁私鑄則姦錢且多¶
于五穀也(師古/注非)¶
　　諸賈人¶
又云諸賈人未作貰貸賣(史記脫/此字)買居邑貯積諸物及¶
商以取利者按末作造作諸器物以賣者貰貸貸錢以¶
取息者買賣居邑即坐賈商以取利即行商貯積諸物¶
如今之囤户¶
　　生分¶
<pb:KR3j0069_WYG_002-32a>¶
漢書(地理/志)薄恩禮好生分分去聲生分乖戾之意謂心¶
曲有彼此分界也今俗語猶如此舊注未是後云民以¶
貪遴(吝/同)爭訟生分為失其義一同若如舊注則不可通¶
矣¶
　　賦¶
漢書(藝文/志)不歌而誦謂之賦言不可被之聲音但可諷¶
誦而已此所以雖出古詩之流而實與詩異派也¶
　　沈沈¶
<pb:KR3j0069_WYG_002-32b>¶
史記(陳涉/世家)夥涉之為王沈沈者沈讀為潭潭潭尊嚴之¶
意夥頥甚辭也意謂涉與我故等夷爾今其為王何太¶
尊嚴之甚¶
　　守尚書令丞非¶
史(三王/世家)御史臣光守尚書令丞臣非下御史書到言按¶
上言御史臣光守尚書令是光以御史行尚書令事故¶
此奏狀但言御史臣光則知守尚書令即此人而守尚¶
書令丞則非也漢書凡守之貳謂之守丞(陳勝傳守令/不在獨守丞)¶
<pb:KR3j0069_WYG_002-33a>¶
(與戰譙/門中)令之貳謂之令丞此守尚書令丞即臣非一人¶
官銜索隠以尚書令另讀而謂史闕其名誤¶
　　施易¶
史(衛綰/傳)劍人之所施易獨至今乎施讀為贈施之施(詩/豉)¶
(反/)言平交相贈惟劒為易何獨能畱至今如淳司馬貞¶
顔師音移音亦之解並非¶
　　生平毁程不識¶
史(魏其武/安列傳)夫無所發怒乃罵臨汝侯曰生平毁程不識不¶
<pb:KR3j0069_WYG_002-33b>¶
值一錢今日長者為夀乃效女兒呫囁耳語言我目中素¶
無程不識今爾值我為夀乃與程耳語而不顧我是知¶
有程不知有我矣口中雖罵賢意中兼罵程不識故田¶
蚡云程李俱東西宫衞尉今衆辱程將軍仲儒獨不為¶
李將軍地乎此語極隠隠帶刺時李廣為未央衞尉程¶
不識為長樂衞尉未央宫乃衞天子長樂宫乃衞太后¶
意言投鼠忌器已屬太后肺腑辱程即如辱太后及辱¶
已夫目中無太后固不足言若程李同官類傷狐兔則¶
<pb:KR3j0069_WYG_002-34a>¶
辱程亦如辱李辱李亦如辱天子矣此語巧極惡極蓋¶
不但挑程之怒且挑李之怒且挑在坐諸人之怒矣故¶
夫直云今日斬頭陷匈何知程李乎言今日犯我者必¶
與并命何知程李此語蓋已直著蚡身上故蚡遂怒云¶
此吾驕灌夫罪言前按灌夫不竟益長其驕此己之罪¶
爾此段寫當時兩人口角漸鬬漸𦂳千載如生(注俱/不詳)¶
　　仰視天俯畫地¶
史(同/前)武安言魏其灌夫日夜招聚天下豪傑壯士與論¶
<pb:KR3j0069_WYG_002-34b>¶
議腹誹而心謗不仰視天而俯畫地(言不如彼/即如此)辟倪兩¶
宫間幸天下有變而欲有大功臣乃不知魏其等所為¶
俯仰二句道其謀畫時形狀而不詳其所言何事故曰¶
臣乃不知魏其等所為辟倪兩句言伺候兩宫一有不¶
諱即欲乘此生變蓋兩人無他罪止好結賓客一事遂¶
巧砌成辭明斥其有逆謀而其詞若含若露若無風又¶
若有影真以莫須有殺人尤巧極惡極¶
　　令人不省死¶
<pb:KR3j0069_WYG_002-35a>¶
漢書(霍光/傳)霍禹云令人不省死甚言不知上所以盡外¶
我家之意¶
　　死公¶
季漢書(襧衡/傳)祖慙乃訶之衡更熟視曰死公云等道死¶
公者詈之之辭云等道言爾所云是何言蓋詰其所訶¶
口角千載如新¶
　　函令¶
又(崔琰/傳)以函令密訪于外函令言為教令而函封之不¶
<pb:KR3j0069_WYG_002-35b>¶
欲顯其事也¶
　　白堊突面¶
又(徐庶/傳)為人報讎白堊突面被髪而走突即塗語音之¶
轉(俗語糊塗或/作鶻突是也)¶
　　相分¶
又(邴原/傳)當以書相分言以書薦之使相契分也¶
　　傷身¶
又(華佗/傳)傷身今小産也¶
<pb:KR3j0069_WYG_002-36a>¶
　　霍然¶
又(左慈/傳)慈入壁中霍然不見霍然猶忽然¶
　　適適¶
三國志注(蔣濟/傳)濟亡兒數見夢於母道為泰山伍伯事¶
母啟濟雖云夢不足&KR0988;此何太適適適與的同言夢中¶
事雖未可信然何的的分明如此¶
　　燥濕¶
三國志(駱統/傳)人人别進問其燥濕燥濕猶寒暄言人人¶
<pb:KR3j0069_WYG_002-36b>¶
以情意相接洽也¶
　　逋峻¶
三國志注(趙達/傳)皇象幼工書時有張子並陳梁甫能書¶
甫恨逋並恨峻象斟酌其間甚得其妙¶
　　齎貸¶
史(貨殖/傳)齎貸子錢齎讀為質劑之劑津私切周禮大市¶
以質小市以劑謂兩書一札同而别之長曰質短曰劑¶
即今所謂合同齎貸子錢謂操劵以貸錢也注音如字¶
<pb:KR3j0069_WYG_002-37a>¶
不得其解¶
　　白著¶
通鑑(唐肅上/元二)元載為度支鹽鐵轉運使以江淮雖經兵¶
荒其民猶有貲産乃按籍舉八年租調之違負及逋逃¶
者計其大數而徴之擇豪吏為令督之不問負之有無¶
察民有粟帛者發徒圍之籍其所有而中分之甚者取¶
八九謂之白著按白著謂流民不占户籍别于土著者¶
故謂之白著此舉本以捜括逃亡逋負為名雖著籍不¶
<pb:KR3j0069_WYG_002-37b>¶
欠租者亦指為逃亡而取之故謂此等人户為白著以¶
掩其掊克之迹也¶
　　中宗¶
中興之中舊音衆予嘗正其音為孟仲之仲仲居孟之¶
次有再索之義中(直用/切)興猶言再興也又古今帝王諡¶
中宗者三人殷太戊漢宣帝唐廬陵王是也中字從來¶
並讀如字予閱西嶽華山碑稱宣帝為仲宗頓悟中宗¶
亦當作直用切蓋太戊脩成湯之政商道復興宣帝廢¶
<pb:KR3j0069_WYG_002-38a>¶
昬而立明廬陵革周而為唐皆有再興之義故皆號中¶
(直用/切)宗漢碑作仲蓋直用本字非借仲為中也洪适𨽻¶
釋謂帝者廟號而借以他字不恭孰甚此習見經史皆¶
作中宗竟未紬繹中字之義爾¶
　　意錢¶
梁冀傳注引何承天纂文云意錢一曰詭億曰射意曰¶
射數曰持掩皆攤錢也　按此即今之猜枚曰射曰意¶
曰掩居然可見注引何語以為攤錢則李賢之誤也¶
<pb:KR3j0069_WYG_002-38b>¶
　　豢龍逢¶
潛夫論云豢龍逢以忠諌桀殺之他書多作關龍逢予¶
乃知關當讀為豢即古豢龍氏之後也若不讀潛夫論¶
鮮不以關為姓以龍逢為名矣¶
　　夜晴¶
韓非子楚莊王伐陳吳救之雨十日夜星說苑載其語¶
作夜晴按古文晴字作夝則知韓書乃後人傳寫之譌¶
也¶
<pb:KR3j0069_WYG_002-39a>¶
　　雨¶
國策蘇代云今日不雨明日不雨必有死蚌雨字無義¶
按春秋後語載其事作兩陸佃埤雅亦作兩蚌開謂之¶
兩且與蚌叶韻¶
　　僕緣¶
莊子(人間/世)適有蚉䖟僕緣按僕當作䗱(子六/切)傳寫之譌¶
或古字通用䗱蟲集貌與本意相合諸註並非¶
　　央瀆¶
<pb:KR3j0069_WYG_002-39b>¶
荀子入其央瀆注中瀆也今人家出水溝按左傳(襄廿/五)¶
規偃(于建/切)豬注偃豬下濕之地規度其受水多少通雅¶
(方以/智)以為即今之陽溝是也愚繹其名央當即讀偃舜¶
妃女英大戴記作女匽(英匽一/聲之轉)其音可見瀆當讀為竇¶
左傳(襄三/十)晨自墓門之瀆入注音豆又偃豬當有二義¶
(本文書土田度山/林諸句皆具二義)豬為水所停偃乃其出水處(今之/暗溝)後¶
漢董卓傳潛從塢(注與/堰同)下過軍謂之潛可知為暗度而¶
所謂入其央瀆與自墓門之瀆入語益顯矣(匽古堰字/偃則借用)¶
<pb:KR3j0069_WYG_002-40a>¶
(字/)¶
　　公琴¶
水經注楚人謂冢為琴六安縣都坡中有大塚民曰公¶
琴此臯陶冢也按冢之為鄭(琴即鄭/初聲)亦如詩風之為分¶
(淒其以風叶/實獲我心)中之為簪(騏駵是中叶騧/驪是驂驂音參)也又山海經百¶
榖是生冬夏播琴此又以琴為種冢種一聲也¶
　　小通¶
韓詩外傳男八歲而齠十六而精化小通女七歲而齔¶
<pb:KR3j0069_WYG_002-40b>¶
十四而精化小通凡言後竅為大前竅為小小通謂其¶
精通于前可以為人道也水經注摘其臯厭(水虎之勢/可為媚藥)¶
可以小使使字則本左傳(昭二/十五)季姒云公若欲使余¶
　　甯越¶
吕氏春秋甯戚叩角而疾商歌齊桓公任之以政淮南¶
子作甯越乃知戚當作戊蓋戊即古鉞字以音相近故¶
借用越戚字則後人傳寫之譌也¶
　　茹甕¶
<pb:KR3j0069_WYG_002-41a>¶
齊民要術造酒法云十月初凍尚煖未須茹甕十一月¶
十二月須黍穰茹之按茹者以物擁覆取煖之名字書¶
茹字無此義禮(樂/記)煦嫗覆育萬物注以氣曰煦以體曰¶
嫗當用此嫗字¶
　　樓羅¶
梁武帝風人辭城頭網雀樓羅人著又五代史南漢劉¶
鋹謂李業曰君可謂樓羅兒矣樓羅似言儇利意又清¶
異錄劉鋹令宫人鬬花角勝于殿中宦士抱關出入皆¶
<pb:KR3j0069_WYG_002-41b>¶
捜懷袖置樓羅以驗姓名又唐人酒令舉俗語云欺客¶
打婦不當樓羅(猶俗云不/當要也)又鄭棨詩一朝白雨下無鈍¶
無婁羅(此喻賢愚同盡之意以鈍/與婁羅為對其義益顯)¶
　　蘆之碕¶
吳越春秋漁父歌日月昭昭乎寢已馳與子期乎蘆之¶
漪按越絶書馳作施(音弋/移切)下乎作甫漪作碕施日斜也¶
碕曲岸也二字義較確甫當讀夫(音/扶)¶
　　解愠阜財¶
<pb:KR3j0069_WYG_002-42a>¶
南風歌(家/語)愠讀為藴藴烝暑氣也南風長養萬物故曰¶
阜財¶
　　火滅脩容¶
武王帶銘(大戴/記)火滅脩容慎戒必恭恭則夀按禮(月/令)有¶
不戒其容止者生子不備必有凶災火滅脩容語與此¶
同蓋聖人節欲保身之㫖以銘于帶欲解帶時知儆也¶
(閱詩歸譚註此/語可發一笑)¶
　　肉飛¶
<pb:KR3j0069_WYG_002-42b>¶
莋都彛歌(詩紀/)昌樂肉飛屈申悉備昌倡古字通用肉¶
飛狀舞者之態也昔人竹不如肉以肉字說歌此以肉¶
字説舞並屬竒情¶
　　兒母¶
古樂府東門行云㧞劍出門去兒母牽衣裾蓋難正言¶
其妻故曰兒母此與公羊傳(哀六/年)常之母有魚菽之祭¶
稱謂正同俗本作兒女非¶
　　䋎¶
<pb:KR3j0069_WYG_002-43a>¶
豔歌行故衣誰當補新衣誰當綻(古謂補/為綻)賴得賢主人¶
覽取為吾組按組字當作糸旁旦乃古綻字古詩不嫌¶
重押由傳寫者二字古今互出復譌而為組義遂不明¶
　　曲¶
曲字初聲乃匡字曲簿即蠶匡斗下六星曰文匡宫後¶
人謂之文曲星此二字聲義相通之證又以曲調為腔¶
調腔匡音同子夜歌碧樓暝初月羅綺垂新風酌酒初¶
滿杯調絃始成曲此詩初疑其不叶久之始得其解不¶
<pb:KR3j0069_WYG_002-43b>¶
覺洒然¶
　　窮袴¶
晉無名氏樂辭愛惜加窮袴防閑託守宫窮袴字出漢¶
書(上官/后傳)師古注今之緄&KR0008;袴(據此則古婦人/袴不皆緄&KR0008;)窮袴守宫¶
皆防閑之具惟其愛惜故加防閑也(此分裝/對法)又云今日¶
牛羊上丘隴當年近前面發紅蓋女子幼時情事尚帶¶
羞澁至盛年則不復然譬之丘隴牛羊所便其進前惟¶
恐不速矣以其為上隴之牛羊此窮袴守宫之所不能¶
<pb:KR3j0069_WYG_002-44a>¶
已也¶
　　僂傴¶
僂(力主/切)傴(於主/切)俯身向前也此背曲之病莊子(列御/㓂篇)作¶
痀僂又字書僂(郎豆/切)佝(苦候/切)當即一義(訓短醜/貌未晰)又左傳¶
(昭廿/五)臧㑹竊其寶龜僂(旅/)句此亦以其形名之(注龜所/出地臆)¶
(語/)又史記(滑稽/傳)甌窶滿篝汚(蛙/)邪(即甌/臾)滿車汚邪下地¶
則甌窶為髙地可知此亦以其形名之據莊子之痀僂¶
則僂傴(鉅/)僂(吕/)佝(鉅/)僂句(鉅/)甌(鉅/)窶(吕/)皆當作此音(以/語)¶
<pb:KR3j0069_WYG_002-44b>¶
(有倒易字有通借諸書昧其義/遂異其音通人閱此自當了然)¶
　　區區¶
李陵答蘇武書區區之心竊慕此耳區區少意蓋指此¶
心而言猶云方寸耳繁欽詩何以致區區耳中䨇明珠¶
何以致叩叩香囊繫肘後叩叩猶區區此一聲之轉今¶
人自謂曰區區蓋因少義而為自謙之辭言叩叩恰恰¶
又因少義為無餘之義又扣除扣算皆無餘義也¶
　　男紫女青¶
<pb:KR3j0069_WYG_002-45a>¶
虞初志載段成式鬼與温庭筠書中有男紫悲黄女青¶
懼綠之語按升菴集男青木名見羅浮山記女青亦木¶
名見道藏有女青鬼律據此似以樹木憔悴喻人命將¶
盡之意而男紫不可解豈即所謂男青乎(本草蒙筌云/蛇含草其根)¶
(名女青帶之則疾癘不犯主蠱/毒而逐邪惡殺鬼魅以辟不祥)¶
　　傻角¶
西廂劇中紅娘呼張生為傻角傻沙瓦切解者以為輕¶
慧貌非也觀其口語本以醜稱相調若云輕慧則是美¶
<pb:KR3j0069_WYG_002-45b>¶
辭非醜辭矣予推其意當用&KR0008;字&KR0008;面醜也音正與傻¶
同¶
　　酩酊¶
酩酊二字古所無世說茗艼無所如蓋借用字今俗云¶
懵懂即茗艼之轉也又列子眠娗諈諉張湛注眠娗不¶
開通貌詳注義則眠娗當即讀茗艼¶
　　欸乃(欸倚亥切/俗作款非)¶
欸乃舟人節歌聲本有聲而無字詩家因取字音相近¶
<pb:KR3j0069_WYG_002-46a>¶
者書之如元結柳宗元作欸乃劉言史則作曖迺劉蛻¶
則作靄迺是也自山谷誤讀柳集註以欸乃作襖靄音¶
今人悉踵其譌不知柳注云一本作襖靄者此特指欸¶
字而言謂此字亦作襖亦作靄正明借字寓聲故無一¶
定之字豈以襖靄音欸乃哉¶
　　見詤¶
吕氏春秋(知接/篇)瞑者目無由接也無由接而言見詤(本/註)¶
(詤讀誣妄之誣篇海虚/光呼晃二切夢言也)按此即古之謊字虚言曰詤(呼/光)¶
<pb:KR3j0069_WYG_002-46b>¶
(切/)此言瞽者目不見物常疑人言為虛故曰見詤髙誘¶
即讀為誣亦太從便矣¶
　　盧牟¶
淮南(要略/訓)原道者盧牟六合混沌萬物注盧牟猶規模¶
也此依俙億度之辭按盧牟皆六博采名博齒分黑白¶
二色黒曰盧黒而刻犢于上曰牟此假物為辭即混沌¶
之意蓋溯道于未有天地之始初無朕兆可見故云云¶
下文象太乙之容測&KR0444;㝠之深以翔虛無之軫意益明¶
<pb:KR3j0069_WYG_002-47a>¶
矣¶
　　蕉鹿¶
列子(周穆/王)藏諸隍中覆之以蕉蕉樵古字通用取薪曰¶
樵謂覆之以薪也莊子(人間/世)死者以國量乎澤若蕉字¶
與此同謂死人骨如積薪也今以蕉字為芭蕉用而相¶
如子虛賦但作巴且¶
　　指奏¶
淮南子(齊/俗)百家之言指奏相反又(要/略)指奏卷異各有為¶
<pb:KR3j0069_WYG_002-47b>¶
語指奏即旨趣古音近通用¶
　　鴈鼎¶
韓非子齊索饞鼎魯以其鴈徃齊曰鴈也魯曰真也¶
鴈當讀為偽古字音近而借用也古為讀如訛(詩我生/之初尚)¶
(無為叶尚/寐無訛)又古之所謂鴈即今之所謂鵞疑古鴈正作¶
鵞音則鴈偽之聲可通轉矣¶
　　阡陌¶
晉帖不審謂粗得阡陌否猶言得其梗槩也¶
<pb:KR3j0069_WYG_002-48a>¶
　　支牀有龜¶
庾子山小園賦坐帳無鶴支牀有龜出神異經云南方¶
老人以龜支牀行二十年老人死而龜猶活¶
　　舜梧堯柳¶
四六中有舜梧堯柳之語言其土地之廣逺也梧謂蒼¶
梧舜巡守所至柳字頗僻堯典宅西曰昧谷禮記鄭注¶
引伏生尚書作柳谷舜梧堯栁四字甚竒¶
　　池魚林木¶
<pb:KR3j0069_WYG_002-48b>¶
城門失火殃及池魚楚國亡猿禍延林木今俗多稱此¶
四句不知本侯景反時東魏移梁檄文中語然此語又¶
出淮南子云楚國亡其猿而林木為之殘宋君亡其珠¶
池中魚為之殫故澤失火而林憂廣韻池字註乃造池¶
仲魚姓名而引諺云云宋初修書諸儒之陋如此何異¶
唐之註文選者以芋為著毛蘿蔔乎¶
　　踢嬲¶
世說和嶠踢嬲不得休方言(揚/雄)妯擾也嵇康絶交書嬲¶
<pb:KR3j0069_WYG_002-49a>¶
之不置注擿嬈也踢嬲即妯擾即擿嬈¶
　　關¶
關以木横持門户也魏侯生隱為夷門監故自言嬴乃¶
夷門抱關者杜甫詩留歡上夜關言鍵戸留客也注者¶
不知或改為卜夜闌陋甚(闌字/出韻)王維亦曰應門莫上關¶
應門司閽者也(杜應門亦有/兒應讀平聲)或謂之當關嵇康書卧喜¶
晚起當關嬲之不置¶
　　千字文¶
<pb:KR3j0069_WYG_002-49b>¶
千字文為童蒙習熟之書然作者初本集字而成綴屬¶
匪易其間故實頗衆即老師宿儒卒然致詢莫辨由來¶
如金生麗水出韓非子(荆南之地麗/水之中生金)劍號巨闕見吳越¶
春秋(歐冶子作五劍一曰純鉤二曰湛/盧三曰豪曹四曰魚腸五曰巨闕)甲帳對楹出前¶
漢書(東方朔傳推/甲乙之帳)右通廣内出三輔黄圖(叙建章宮之制/云其西則廣中)¶
(殿受數/萬人)左達承明出班固西都賦(承明金馬著作之庭/故下文云既集墳典)¶
(亦聚羣/英也)鴈門紫塞出古今注(秦築長城土色/皆紫故稱紫塞)鈞巧任釣¶
出三國志(魏馬鈞巧思絶/世事見本傳)及莊子(任公子投竿東/海旦旦而釣)丙舍¶
<pb:KR3j0069_WYG_002-50a>¶
傍啓見嵇康難自然好學論云以虛堂為丙舎鍾繇帖¶
有墓田丙舎語丙居甲乙之次疑為小舎之稱雞田赤¶
城見梁元帝職貢圖贊(遐哉鳥穴/永矣雞田)又唐書李光進傳雞¶
田西北塞外地名¶
　　化¶
吕氏春秋云紂剖孕婦欲觀其化化字甚新蓋指腹中¶
未成形之胚胎也按大戴記云男十六然後情通然後¶
其施行女十四然後其化成又淮南子云衆雄而無雌¶
<pb:KR3j0069_WYG_002-50b>¶
又何化之能造乎義並同此又人死亦謂之化孟子且¶
比化者無使土親膚莊子無怛化腹中之化化無而之¶
有人死之化化有而之無也¶
　　二言¶
劉勰文心雕龍云二言肇于黄世竹彈之謠是也(事見/吳越)¶
(春秋未必果/黄帝時詩)此言未知詩理蓋斷竹續竹飛土逐宍必¶
四言成句語脈𦂳聲情始切若讀作二言其聲嘽緩而¶
不激揚恐非歌㫖若昔人讀黄絹幼婦外孫虀臼成二¶
<pb:KR3j0069_WYG_002-51a>¶
言四句此實妙解文章之味又古文八字用四韻者老¶
子知足不辱知止不殆韓非名正物定名倚物徙是也¶
古諺二字中藏韻者國語為虺弗摧為蛇將若何列女傳¶
力田不如逢年力桑不如見國卿是也又有一句中自叶¶
韻者後漢諺云前有趙張三王後有邊延二君是也載¶
考古有一言為韻者管子云宫如牛鳴窌中商如離羣¶
羊角如雞登木徴如豕負覺而駭羽如馬鳴野以至武¶
王硯銘云石墨相着而黒此則前人未之言也¶
<pb:KR3j0069_WYG_002-51b>¶
　　波瀾¶
杜甫贈鄭諫議詩波瀾獨老成又劍器行序云既辨其¶
由來知波瀾莫二今人喜用波瀾老成字而不知所謂¶
波瀾者何義按波瀾即淵源也謂鄭詩獨有前輩淵源¶
李舞淵源公孫竟似一人也緣唐諱淵字故以波瀾易¶
之¶
　　謻簃栘¶
謻(陳知/切)别也張衡東京賦謻門曲榭謂别門也簃(延知/切)¶
<pb:KR3j0069_WYG_002-52a>¶
樓閣邊小屋與樓閣相連者又移中監漢官名蘇武嘗¶
為之予按此數字當即一音(延知/切)一義蓋是樓閣邊¶
小屋以門言則曰謻門指其處言則曰移中苐諸書¶
用字各異故不知合為一字耳又&KR0008;(延知/切)氷室門諸書¶
多以此訓混入謻字非¶
　　庯庩¶
集韻庯庩(奔模切/都二切)屋不平也詳音訓庯庩猶坡陀山勢¶
凌遲曰坡陀屋勢凌遲曰痡庩有轉聲而無異義也屋¶
<pb:KR3j0069_WYG_002-52b>¶
庯庩則其形峭麗故人之有風儀者目為庯峭魏收云¶
庯峭難為是也後通用波俏字或單用俏俏或又借樵¶
(七肖/反)唐朱隋侯李逖爾朱九三人並姿相少媚廣州人¶
謂之三樵¶
　　少女風¶
今人詩文相承用少女風此出管輅傳兌為少女位西¶
方此謂風從西來耳近閱典籍便覽少女風注將雨初¶
來微風也又少男風注將雨至急風也考輅傳輅言樹¶
<pb:KR3j0069_WYG_002-53a>¶
上已有少女微風樹間又有陰鳥和鳴又少男風起衆¶
鳥和翔其應至矣須臾有艮風鳴鳥云云少男為艮則¶
少女為兌可知而便覽所注如此其陋甚矣¶
　　將無同¶
王夷甫問阮宣子老莊與聖教同異對曰將無同將無¶
者然而未遽然之辭謝太傅云將無歸晉人語度舒緩¶
𩔗如此後人妄意生解總由不悉當時口語耳¶
　　茗柯¶
<pb:KR3j0069_WYG_002-53b>¶
劉尹茗柯有實理注柯一作朾又作仃又作打予謂此¶
當即襄陽人歌山簡之茗艼茗艼即酩酊復轉聲為懵¶
懂皆一義此云茗艼有實理言當其醉中亦無妄語恨¶
傳寫訛誤其義遂晦近時一名公乃以茗柯為號想定¶
讀如字二字有何深趣而貽識者以不學之譏耶¶
　　名命¶
天生劉伶以酒為名古名命二字通用謂以酒為命也¶
孟子其間必有名世者漢楚元王傳作命世此二字通¶
<pb:KR3j0069_WYG_002-54a>¶
用之證¶
　　傾仄¶
水經注渭水下云崩巒傾返疑是傾仄仄誤為反反又¶
誤為返耳¶
　　摻撾¶
禰衡為漁陽摻撾鼔字書摻七勘切引禰衡事又所斬¶
切擥也引鄭風摻執子之袪擥魯取切撮持也說者謂¶
摻為三撾鼓兩手弄三杖且弄且擊故字或作參(七紺/反)¶
<pb:KR3j0069_WYG_002-54b>¶
俗謂三棒鼓兩頭撈蓋出于此詳且弄且擊之狀正與¶
撮持訓合則摻字當音七勘切為正¶
　　六鼇¶
巨鼇戴山事出列子字書皆以鼇為大鼈按本書云一¶
釣而連六鼇合負而趣歸其國灼其骨以數焉然則鼇¶
者龜也非鼈之大也¶
　　九德¶
莊周引聲歌(古今/樂錄)云天地之道近在胸臆呼吸精神以¶
<pb:KR3j0069_WYG_002-55a>¶
養九德九德字未見所出惟三國志注(管寜/傳)應二儀之¶
中和總九德之純懿又郭璞山海經圖贊云九德之氣¶
是生長乘所謂九德似指四象五行人身中亦有四象¶
五行故曰天地之道云云¶
　　金石錄(趙明/誠)¶
堂谿典嵩髙山石闕銘○趙氏云蔡邕傳注引先賢行¶
狀典字子度而延篤傳注又作季度今此碑乃云字伯¶
并當以碑為正詳其名典則字宜從法度之義按度¶
<pb:KR3j0069_WYG_002-55b>¶
字古文有作□者此并字似因此而訛趙但知以碑正¶
史不知此字又賴史以正碑也¶
㑹稽東部都尉路君闕銘○諸闕銘見於錄者必二蓋¶
立二柱以表兆域禁樵牧之意此闕造於永平(明帝/年號)時¶
東漢諸碑無先于此者其上但分題所歴之官未嘗著¶
文字如武陽功曹王稚子武氏諸闕皆然武闕但有附¶
敘宣張數語蓋惜其蚤夭而附著之後來踵事増華因¶
立碑石以紀述功德則遂以碑代闕矣右益州太守髙¶
<pb:KR3j0069_WYG_002-56a>¶
頥則既有闕又有碑此其制益侈總之本非國家有定¶
制故也¶
韓明府孔子廟碑○爵鹿柤(俎/)梪(豆/)□(籩/)柉禁喜(壺/)○¶
趙氏云據字書柉木皮可為索喜陳樂也亦非器名皆¶
不可曉喜字洪氏以上下文叶韻知為壺字而柉(音/汜)亦¶
止據本訓木皮可為索予按此數句皆說禮器一字一¶
物無緣贅此一字考韻㑹杫(斯義/切)引方言俎机蜀漢之¶
郊曰杫此柉字必是杫字非筆誤則借用耳¶
<pb:KR3j0069_WYG_002-56b>¶
四皓神位刻石○四皓之園公此石作圏公洪引圏稱¶
陳留耆舊傳自序云圏公為秦博士避地南山惠太子¶
以為司徒至稱十一世此刻有圏公神坐及神胙几則¶
圏公蓋亦有所據趙亦引圏稱自序圏公之後云云得¶
四皓刻石知稱所述非臆説但謂圏公為秦博士及後¶
拜司&KR1131;者疑無所據是二君並引稱序以證此刻又因¶
此刻而益信稱序也予謂博士司徒之說誠屬妄誕(趙/初)¶
(疑其妄誕後/得此石而信)蓋因圏姓極為希僻而園字形聲並近遂¶
<pb:KR3j0069_WYG_002-57a>¶
冒認四皓為鼻祖妄稱公爵以為門祚光豈知即此二¶
字自顯其逗漏耶又王邵陳留志以為園公姓唐名秉¶
字宣明(四皓各/有姓名)邵與稱不知時代孰先後但同述陳留¶
郡人物不應兩相牴牾如此按史記索隠注謂諸人姓¶
名乃王劭據諸家世譜為說予因悟六朝人崇尚譜牒¶
妄引古人以自重爾夫園公之為園也唐氏且竊祖之¶
矣况形聲相近之圏又何足怪故予斷此石刻亦即圏¶
氏所偽造意在欺後世以售其妄今趙氏亦云驗其字¶
<pb:KR3j0069_WYG_002-57b>¶
畫是東漢時書益自信其說不謬¶
　　𨽻釋(洪适/)¶
濟隂太守孟郁脩堯廟碑(洪氏未盡釋者摘/釋于下後倣此)赤精之胄¶
為漢始别○漢自以劉姓為堯後而又推本于赤帝以¶
赤帝為始祖而堯為别祖故曰赤精之胄為漢始别○¶
陵氣炎煴○炎字當是烟字烟煴與氤氲同古文烟作¶
□○乾川見徴○漢碑多以川為乾坤坤字無作坤者易¶
曰坤者順也順諧川聲而川又諧紃馴諸字疑古坤字¶
<pb:KR3j0069_WYG_002-58a>¶
作川音假借用之○闚極道之要妙○篆文妙作紗本¶
訓精微之意易神也者妙萬物而為言者也老子常無¶
欲以觀其妙又𤣥之又𤣥衆妙之門正得本訓後遂以¶
妙為美好之稱(張衡西京賦妙材騁伎曺植七啟才人/妙技繁録上太子牋天壤所生誠有自)¶
(然之/妙物)故&KR1559;字變從女○石闟(榻/)二坐□昭配帝○設二¶
石坐以配堯赤帝也○關綜雅蓺通洞運度○雅蓺謂¶
六經運度謂七緯攷緯書之名易有乾坤鑿度書有運¶
期授詩有推度灾春秋有運斗樞東漢好尚讖緯故其¶
<pb:KR3j0069_WYG_002-58b>¶
言如此○為藜元來福及首段&KR0008;招真祥萬□(疑是/福字)是¶
來○二來疑是是求字傳寫之誤首段數語用韻來字¶
上叶休下叶秋其為求字無疑○本繼於姃(姬/)相土譯¶
(擇/)居○&KR0008;(疑是/末字)紀祖&KR0008;所出○&KR0008;即引字偏旁互易○¶
&KR0008;(報/)¶
帝堯碑○宜崇禃濯○禃字疑是祗字祗濯猶齋沐也¶
王子喬碑祗濯之敬肅如也或誤作祠濯蔡中郎集遂¶
改為祗懼之敬語意殊為重複¶
<pb:KR3j0069_WYG_002-59a>¶
魯相史晨祠孔廟奏銘○汁(叶/)光之精大帝所挺承敝¶
遭衰黒不代倉○此碑多主緯書立説黒帝名叶光紀¶
以孔子為黒帝之精周為木德孔子生值衰敝之運水¶
木不相代故不有天下但能作經以垂後而已○獲麟¶
□(疑輒/字)作○到官行秋饗飲酒畔(泮/)宫畢復禮孔子宅¶
拜謁神坐○復禮之日闕而不祀又饗孔廟後碑亦¶
云春秋復禮無公出享獻之薦(薦/)○此因秋饗禮畢謁¶
孔子舊宅而無其祀故奏尚書乞舉公祀但不知何以¶
<pb:KR3j0069_WYG_002-59b>¶
謂之復禮恐是孔廟既有□成侯四時之祀而此復行¶
春秋饗禮而祀之故謂之復禮但因王莽之亂其制寖¶
失空存其名耳○不能闡&KR1198;(宏/)德政恢崇壹變○此用¶
魯一變至于道之語¶
樊毅脩華嶽碑○□(窄/)自古泰山邴(邸/)邑(邑/)由(與猶/同)哀¶
此勤民獨不賴福乃上復十里内工商農賦克厭帝心¶
嘉瑞仍&KR0034;風雨應時○洪氏謂此碑多誇如復十里内¶
工商農賦夫以祠祭勞民養牲費槀為農乞復租筭可¶
<pb:KR3j0069_WYG_002-60a>¶
也工商何與焉按奏復田租口筭碑内有役費及調¶
發等字則不苐有費而且有役工商無田租而有口筭¶
安得謂此事無與又云上奏復賦克厭帝心則知巳¶
從其請所謂帝者蓋指西方白帝讀上下文自知洪誤¶
以為當時人主謬甚○泰氣㢕秴(疑是/害字)&KR0008;(氾/)¶
孫叔敖碑○霆堅禹稯謂庭堅禹稷庭堅即臯陶也○¶
&KR0034;(疑矢/字)&KR0008;(疑絃/字)□節髙義(□即/狷字)㬆(暝/)□(戲即/羲)皇帝代○¶
龜(龜/)¶
<pb:KR3j0069_WYG_002-60b>¶
唐公房碑○從為御史鼠齧䡊(即轓/字)車被(鞁/)具轓車太¶
守所乘車鞁車駕具也○癘蠱不遐(瑕/)去其螟&KR0008;數句¶
皆言唐公靈響福䕃一鄉之意詩不瑕有害言無害也¶
此言癘蠱不為灾而用詩語又以遐為瑕甚不易解○¶
□(濟/)¶
無極山碑○復使髙遷俱諸太常為無極山神索灋食¶
比三公山○法食于法得食也即祭法所謂社稷山川¶
之神有功烈于民及九州名山川澤所以出財用者但¶
<pb:KR3j0069_WYG_002-61a>¶
出自巫祝之言故作此俚語○&KR0034;(叅/)&KR0034;(疑危/字)□(曲/)楙(與/茂)¶
(通/)迡(遲/)増益吏役恭(供/)君下職○下謂神降其身而使¶
之傳言増役以供此職即巫者也前言神即使髙傳言¶
云云蓋髙即其人○泉(衆字疑/筆誤)多子孫¶
白石神君碑○抱(挹字疑/筆誤)損○相縣○謂國相及縣令¶
也¶
廣漢長王君治石路碑○功夫九百餘日○功夫即今¶
俗所謂工夫不知漢人已有此語¶
<pb:KR3j0069_WYG_002-61b>¶
桂陽周府君功勲銘○&KR0008;(睦/)臚(艫/)不相知○銘中又云¶
&KR0008;老唱兮臚人歌○&KR0008;臚即&KR0008;艫然字書無&KR0008;字郭璞¶
江賦舳艫相屬注舳船後持舵處艫船頭刺棹處此文¶
亦似言舟行失利前後不相知而&KR0008;與舳形聲並逺無¶
緣假借○哀□(疑舟/字)人困戹○䧢陭即嶇﨑○硍&KR0008;○¶
即相如賦之浪礚¶
槀長蔡湛頌○七典即七經漢人以論語孝經與五經¶
而七¶
<pb:KR3j0069_WYG_002-62a>¶
梁相孔躭神祠碑○㭊(析/)□(離/)○慈仁質桷(與慤/通)故舞¶
(□/)魂構魂構即神祠也¶
漢成陽令唐扶頌○𡗝粤抪㨭○洪音布戸不順理也¶
予謂即跋扈耳¶
髙祖受命興於漢中道由子午出散入秦建定帝位以¶
漢詆焉(石門/頌)○歐陽公集古錄謂詆字未詳愚意詆字¶
其旁疑從氏詆或即諡字謂髙祖由子午道入秦以其¶
興于漢中故遂定有天下之號曰漢諡猶號也¶
<pb:KR3j0069_WYG_002-62b>¶
巴郡太守都亭侯張府君功德叙○此巴郡太守張納¶
碑首行作此十三字漢碑大抵敘述功德然惟此碑首¶
行有此題目他碑無之他碑類有篆額洪氏釋文必著¶
之此碑獨不言有篆額意即識以首行十三字當時碑¶
刻固無一定之制也又漢人勒文字于石通謂之碑而¶
其題目間有不同如益州太守修周公禮殿記則謂之¶
記魯相史晨祠孔廟奏銘又亳州苦縣老子銘桂陽太¶
守周憬功勲銘郯令景君闕銘則謂之銘司𨽻校尉楊¶
<pb:KR3j0069_WYG_002-63a>¶
君石門頌李翕析里橋郙閣頌槀長蔡湛頌成陽令唐¶
扶頌則謂之頌謁者景君墓表則謂之表○記者紀其¶
事敘表銘頌皆述其功德然銘頌之先未嘗無敘敘表¶
之末未嘗無銘其體俱不甚相逺霜月之靈皇極之日¶
(韓敕造孔/廟禮器碑)霜月為九月皇極為五日人多知之但下句¶
本術家太乙行九宫法是日太乙在中宫故曰皇極日¶
也此等用字法實六朝文字浮靡之濫觴故歐公集古¶
錄中極口訶之以為東漢文章衰薄其筆力辭氣非出¶
<pb:KR3j0069_WYG_002-63b>¶
自然如霜月皇極是何等語¶
西嶽華山碑後云京兆尹勑監都水掾霸陵杜遷市石¶
遣書佐新豐郭香察書○歐陽叔弼以為郭香察所書¶
洪景伯非之曰東漢無二名郭香察書者察莅他人之¶
之書爾蓋勒石本前守袁逢之意而成於後守孫璆是¶
時袁已遷為京兆尹故遣郭察視書碑洪說是也詳此¶
則本文必袁所自撰以不在郡故令人撿挍恐書者有¶
誤爾¶
<pb:KR3j0069_WYG_002-64a>¶
中遭元二西□虐殘橋梁斷絶(石門/頌)○趙氏洪氏並引¶
後漢鄧隲傳時遭元二之災注元二即元元古書字當¶
再讀者即下為小二字石鼓銘凡重言者皆為二字明¶
驗也後人不曉遂讀為元二或同之陽九或附之百六¶
良由不悟致斯乖舛趙謂此碑中遭元二云云若讀為¶
元元則不成文理疑當時自有此語漢書注未必然洪¶
又引孔躭碑云遭元二轗軻人民相食若作元元則下¶
文不應又言人民漢注之非明矣顧復引論衡云今上¶
<pb:KR3j0069_WYG_002-64b>¶
嗣位元二之間謂即元年二年以證鄧傳所云亦謂元¶
年二年(鄧傳云永初元年夏凉部畔羌搖蕩西州詔隲/將羽林軍五校士擊之冬徴隲班師迎拜為大)¶
(將軍時遭元二之灾人士荒饑盜賊羣起四夷/侵畔隲崇節儉罷力役進賢士故天下復安)予詳上¶
下文意亦宜云元二之間始與論衡合今顧云時遭元¶
二之灾則決非元年二年之謂審矣按陽九百六之說¶
洪容齋續筆云其名有八初入元百六曰陽九次曰隂¶
九又有陰七陽七陰五陽五陰三陽三皆謂之灾歲大¶
率經歲四千五百六十而灾歲五十七以數計之每及¶
<pb:KR3j0069_WYG_002-65a>¶
八十歲則值其一疑所謂元二者即入元之二㑹當所¶
謂隂九者爾東漢讖緯之說盛行元二之灾正當時常¶
語李賢何故力闢之景伯雖知李賢注謬而曲引論衡¶
亦魯衞之政何不證以乃弟續筆之說耶○洪氏云司¶
𨽻校尉楊君厥字孟文水經及歐趙皆謂之楊厥碑蜀¶
中晚出楊淮碑云司𨽻校尉楊君厥諱淮字伯邳大司¶
𨽻孟文之元孫也始知兩碑皆以厥為語助此乃後政¶
頌其功德故尊而字之不稱其名又考華陽國志楊君¶
<pb:KR3j0069_WYG_002-65b>¶
名渙觀此則考訂之詳歐趙不及洪逺矣¶
緣崖鑿石處隠定柱○改解危殆即便求隠(郙閣/頌)○隱¶
字古作穏字用杜甫詩安隠髙詹事是也縁崖鑿石所¶
以安横木而就穏處立柱言初造棧道之事也改解危¶
殆即便求隠即指下文(析里大橘於□乃造又醳散□/之嶃漯從朝陽之平&KR1003;減西□)¶
(□髙閣就安/寧之石道)數句謂去髙就平以求安穏此改造析里¶
橋及郙閣之事也古即借隠為安穏字歐趙洪皆無說¶
豈當時通曉所謂耶此碑字句多缺歐錄刪節令可讀¶
<pb:KR3j0069_WYG_002-66a>¶
然以𨽻釋較之則於□乃造誤作於爾乃造(□即今字/歐誤作尒)¶
(字/)醳散關之嶃漯誤作醳㪚關之&KR2185;漯(漯即溼字嶃漯/對下文平&KR1003;其)¶
(語本/明)從朝陽之平&KR1003;作徒朝陽之平慘自謂本非刻畫¶
譌謬而莫詳其義疑當時語與今異又疑漢人用字簡¶
略假借不同蓋歐於鈎索考較之事本非所長其好收¶
輯碑刻者意欲藉以正史𫝊之誤蓋但觀其大意而已¶
探𧷤索隠固有所不逮也○衡官掾下辨仇審○下辨¶
似是地名後又云故吏下辨□□□子長趙洪皆不釋¶
<pb:KR3j0069_WYG_002-66b>¶
二字○時衡官□□□仇審字孔信從史位□□□□¶
字漢德為屯頌故吏下辨□□□子長書此頌時石&KR1540;¶
南□□□□威明○此數行在年月之後載撰人書人¶
及石&KR1540;(即師/字)姓名他碑未有若是之詳者當時勒石之¶
意本欲附其名以傳後不意姓名恰當缺處而作頌之¶
漢德書頌之子長尚存其字猶為不幸中之幸也(前地/里武)¶
(郡有下/辨道)¶
鐉燒破析(西狹/頌)○字書鐉此緣切門鉤也一曰治門戸¶
<pb:KR3j0069_WYG_002-67a>¶
器然此句本言燒鑿山石令為坦途與本訓殊逺愚意¶
當是鑽燧鑽字漢碑用字多從假借或以鐉為鑽亦未¶
可知(洪趙皆引本文/而不說此字)¶
從掾位(張納/碑隂)○掾屬題名凡七十餘人内有從掾位四¶
人似是試職而未即真之稱郙閣頌後有從史位亦此¶
類也¶
好學(劉熊/碑隂)○碑隂載本縣官紳吏士出錢之數洪氏云¶
處士之後有好學四十餘人必泮宫之後進以處士為¶
<pb:KR3j0069_WYG_002-67b>¶
丈人行者按劉君在縣務脩教化故碑中有帥&KR0034;後學¶
致之㢕泮等語好學之目甚新¶
四王廟(孫根碑/釋文)○比干墓在衞州汲縣俗立三仁像併¶
商紂謂之四王廟以四月四日為比干誕日祠具甚盛¶
夫比干廟立三仁像宜矣却攜帶商紂亦得血食或曰¶
却是商紂攜帶三仁不然父師少師三公爾非商紂安¶
得並膺王號耶一笑大抵俚俗侗而且愿其心止知徼¶
福不必其所祀之果合祀典與否君臣並祀且不可况¶
<pb:KR3j0069_WYG_002-68a>¶
因臣以及其君耶况因比干以及商紂耶鼻天子之祀¶
唐人毁于道州明人復祠于貴州俚俗之不經豈啻一¶
四王廟為然¶
恥與鄰人羼並拾驅(譙敏/碑)○洪氏云說文羼音剗羊相¶
厠也拾音洽劍柙也此句蓋是不與羣奄冠劍並驅之¶
意愚謂漢碑用字多隨意假借及贅寫偏傍此恐即以¶
拾為合羼並言混處合驅言競逐也¶
童子逢盛碑○據碑言逢童年僅十二歲在古為下殤¶
<pb:KR3j0069_WYG_002-68b>¶
而為之立碑季世之敝極矣考蔡中郎集亦有二碑其¶
一袁滿來年十五歲一童幼胡根僅七歲爾○□惠聰¶
&KR0008;□字似是敏字○制中&KR0146;&KR2912;洪釋作模笵&KR0146;字從无¶
為聲字書俱未收○故因&KR0008;德以示來𦙍○&KR0008;字洪不¶
釋為何字意其讀顯耳予疑是誄字周禮大祝六曰誄¶
鄭注積累生時德行以錫之命主為其辭也誄字一作¶
&KR0008;此碑&KR0008;字必因&KR0008;而作又徐陵玉臺新詠序萬年公¶
主非無&KR0008;德之辭&KR0008;德即累德也¶
<pb:KR3j0069_WYG_002-69a>¶
維兮(張賓公妻/穿中題柱)○題柱二所每首有此二字洪氏以為¶
猶嗚呼之類凡祭文首必以維字發之若長曳其聲即¶
兮字出矣然他碑並無此二字獨此有之甚新¶
鄭子真宅舎殘碑○此碑殘缺殊甚推求字句似某甲¶
死無嗣而立一繼嗣其祖之傅婢有子(蓋嗣子/之庶叔)求分其¶
祖所遺財物訟之於官官為估直其財産為分析以平¶
其訟因立此碑以杜後日之爭爾因前有故鄭子真地¶
中起舍一區又云故鄭子真舎中起舎一區蓋本其所¶
<pb:KR3j0069_WYG_002-69b>¶
從來與下文潘蓋樓舎吕子近樓一例後人遂題以鄭¶
子真宅舎殘碑乍閱似若鄭之子姓有此事者子真當¶
時髙士爭財事極鄙薄而猥冒其名何古人之不幸耶¶
金廣延母徐氏紀産碑○此亦家庭分析瑣屑之語與¶
前碑所紀同極鄙細而勒之碑版與諸碑並夀真可笑¶
也¶
都鄉正衞彈碑○洪氏考前食貨志注及衞宏漢官舊¶
儀知此係守令為民均徭科例而民頌其功德之碑志¶
<pb:KR3j0069_WYG_002-70a>¶
注云更卒謂給郡縣一月而更者正卒謂給事都官者¶
漢儀云民年二十三為正一歲為衞士一歲為材官中¶
謂京師都官謂諸官府之役此對郡縣而言此碑額云¶
都鄉正衞彈碑正謂正卒衞謂衞士舉正卒以見更卒¶
舉衞士以見材官都謂中都鄉謂郡縣彈者糾正其事¶
改力役為僱役此碑之所由立也趙氏目為都鄉正街¶
彈景伯已刋其誤近方桐山偶見周禮注之街彈室遂¶
引金石錄為證而謂水經隸釋並誤作衞由未見周禮¶
<pb:KR3j0069_WYG_002-70b>¶
注此蓋先入鄭注為主特喜趙氏街彈二字之合故雖¶
洪氏引據如此之詳而亦不之審也又按洪氏引劉¶
熊碑云愍念烝民勞苦不均為作正彈造設門更以為¶
與此碑合然二事又自不同劉碑下云富者不獨逸貧¶
者(此處缺當是/不獨勞三字)此不論貧富以身值役挨門遞更也此¶
碑云臨時僱募不煩居民乃令民出錢官自募人正是¶
宋時差役僱役二項在漢時則各聽郡縣之便朝廷不¶
為一定之例耳¶
<pb:KR3j0069_WYG_002-71a>¶
君諱寔字仲躬(太丘長陳/寔壇碑)○隸釋云諸書皆字陳君曰¶
仲弓獨此不同殆是借用予謂不然躬者寔有其德於¶
身也陳寔正當字仲躬他書借用弓耳¶
三命縮嬴(仲秋下/旬碑)○三命即援神𢍆所云命有三科有¶
受命以保慶有遭命以謫暴有隨命以督行觀上下文¶
云爰兹衰微三命縮嬴悲彼□□□□幽㝠語自可見¶
洪氏以嘗選貢釋此句謬甚又祝長嚴訢碑云經設三¶
命君獲其央(殃/)語意益明(見金石錄/隸釋無)¶
<pb:KR3j0069_WYG_002-71b>¶
前碑○歍歑&KR2386;哉即嗚呼哀哉琴曲水仙操歍欽傷宫¶
仙石(當作/不)還以此碑證之欽字必歑字之誤¶
漢初平五年倉龍甲戌(益州脩周/公禮殿記)惟永夀二年青龍在¶
涒灘(魯相韓勅造/孔廟禮器碑)○凡言青龍(倉即/青)在某干支者是紀¶
歲星所在歲星為木星故以青龍目之¶
國三老袁良碑○玉具劍佩書刀繡文印衣無極手巾¶
各一○印衣印囊也無極手中不知何物疑織綺作萬¶
夀文無極蓋影萬夀字爾¶
<pb:KR3j0069_WYG_002-72a>¶
燉煌長史武斑碑○劉向辯賈之徒○辯(辯/)字恐讀為¶
班謂班固也¶
平都相蔣君碑○光光(洸/)槁槁(矯/)○蓋用詩之武夫洸¶
洸及矯矯虎臣耳¶
孔謙碣○&KR0970;體蘭石自然之姿○按靈臺碑體蘭石之¶
操帝堯碑性發蘭石生自馥芬似言蘭之香石之堅皆¶
其性自然如此也¶
泰山都尉孔宙碑○於□(弁借/為變)時廱○書黎民於變時¶
<pb:KR3j0069_WYG_002-72b>¶
雍此以弁為變因聲近而借用也○□(黎/)儀□(以/)康○¶
黎老人也儀與倪通小兒也費鳳碑亦有棃儀瘁傷語¶
山陽太守祝睦後碑○七政錧鎋佐輔什(協/)樞○漢人¶
解尚書有以七政為北斗者祝為尚書僕射故云輔謂¶
三公樞謂尚書輔之協之僕射之職也¶
衞尉衡方碑○化速&KR1519;(郵/)□(馹/)○不虞(吳/)不陽(揚/)○旌¶
命&KR2024;(借為/委)任¶
金鄉長侯成碑○叡精謙界(虛/)○同盟必(畢/通)至¶
<pb:KR3j0069_WYG_002-73a>¶
淳于長夏承碑○轓軒六戀(轡/)飛躍臨津&KR0263;日則月皓¶
(與昊/同)天不弔韯(殱/)此良人○太守車以朱塗兩轓轓軒¶
指此言政聲流聞不日當擢太守如龍之飛躍已臨水¶
際不意其身遽殞也¶
故民吳仲山碑○此人蓋隠居不出而布惠州里者後¶
人感其德而碑之目曰故民似是官中所立而不書立¶
碑之人不可詳也○節度無&KR0215;(借為/雙)出入□(遨/)詳(翔/)○¶
徦(假/)□(舉/)□(收/)襜(瞻/)¶
<pb:KR3j0069_WYG_002-73b>¶
北軍中侯郭仲竒碑○焉于之武以抑於疆○董安于¶
為趙上地守嘗云使吾法如入澗必死民誰敢犯此用¶
其事而以焉為安也¶
𤣥儒先生婁夀碑○□(栖/)&KR1795;○衡門○字書徲杜兮切¶
&KR1795;延知切按揚雄賦靈遟&KR0146;注音栖遲說文&KR0642;古夷字¶
此作徲&KR1795;即揚賦之遟&KR0146;即詩之栖遲洪氏但以本音¶
釋之疎矣¶
繁陽令楊君碑○徲伲樂志○此栖遲又作徲伲益信¶
<pb:KR3j0069_WYG_002-74a>¶
&KR0642;夷本一字也¶
堂邑令費鳳碑○黔民作鹵(鹵/)○古字虜鹵通用此从¶
鹵為形而其首實存虜之半亦巧於制字者黔與黥通¶
此即今奸棍掠賣男女之事古以俘獲所得者為僕妾¶
故謂之虜黥其面使不得逸也¶
巴郡太守樊敏碑○貫穿道度無文不睹○緯書有乾¶
鑿度之名鑿古一作&KR0146;此道字疑&KR0146;字之誤○濯(擢/)冕¶
□(提/)□(網/)○謂辟為長吏也○□欲救民德彌大兮當¶
<pb:KR3j0069_WYG_002-74b>¶
○遐秊今遂逝兮歍嘑&KR2386;哉魂神□兮數語全同列女¶
傳柳下惠誄蓋勦劉子政筆又魏大饗碑其餘十餘行¶
語意多襲班固燕然山銘生撏活剝之病此時已濫觴¶
矣¶
梁相費汎碑○延究冒(眉/)耇(夀/)○小篆夀作□此隸書¶
從省非耇字也¶
太尉楊震碑○靡惡&KR0263;形(刑/)○漢碑形字多作刑此正¶
用刑字反作形殆有意混借者真不可解¶
<pb:KR3j0069_WYG_002-75a>¶
桐柏淮源廟碑○泫(二/)淮源○泫(二/)疑借混混(音/滾)用孟¶
子原泉混混意後又有□□晝夜句必是不舎晝夜益¶
可証泫泫之為混混也○掖(夜/)¶
韓勅廟碑○以什言教○伏羲作十言之教曰乾坤震¶
巽坎离艮兌消息見左傳疏¶
張公神碑○勲炃(薰/芬)¶
孔廟置百石卒史碑○祠用衆(疑借/為中)牲○衆牲字不可¶
解疑當讀衆為中(仲/)蓋少牢一曰中(仲/)牢衆牲猶中牢¶
<pb:KR3j0069_WYG_002-75b>¶
也(張公神碑/祭以中牲)¶
蜀郡太守何君閣道碑○□(雲/)此碑刻於建武之世僅¶
五十餘字所紀閣道用功之數暨畢功歲月及太守與¶
主吏姓名而已蓋碑刻之萌牙故簡質如此按光武¶
以建武三十二年為建武中元元年此蓋惑於讖緯術¶
數之說復改其元意在延期永命耳宋莒公引梁武之¶
中大通葉少藴引王莽之始建國天鳳上戊以為與此¶
一例洪景伯則以為殆莽漢之際習俗相尚以即位初¶
<pb:KR3j0069_WYG_002-76a>¶
元冠於新厯之上故此碑有建武中元之文漢志亦采¶
取一時失於筆削爾不知此蓋始自漢文帝以十七年¶
為後元年蓋因新垣平言日再中故再改元以應之是¶
時未有年號(年號始/漢武帝)所以但謂之後元年如光武既有¶
年號故曰建武中元元年此是四字年號蓋言建武之¶
中元爾梁武之中大通雖效尤前事而以中字冠大通¶
之上其意較明宋公雖引此事為例而說之不詳洪氏¶
之說更為顢頇總之不知意在延期永命故為此爾予¶
<pb:KR3j0069_WYG_002-76b>¶
猶以為中字當讀為中興之中(仲/)中元猶再元也¶
析里橋郙閣銘○路當二州經用䘢湿湿縣士民或給¶
州府○按武都郡有沮縣此文二沮字下句義明上句¶
不可解疑䘢本紵字沮本組字後云常車迎布歲數千¶
兩即是此事¶
　　水經注¶
王子雅碑(淯水南道側有二石樓相去六七丈欒櫨承/拱雕簷四柱窮巧綺刻妙絶人工題云蜀郡)¶
(太守姓王字子雅南陽西鄂人有三女/無男一女築墓二女建樓以表孝思)按墓上石樓¶
<pb:KR3j0069_WYG_002-77a>¶
蓋即今石牌坊又謂之牌樓古宫廟及墓門立雙柱者¶
謂之闕其上綴以飛簷罘罳者謂之連闕曲閣此立四¶
柱而雕刻竒妙更加華侈想當時無一定之制有力者¶
得肆意為之耳¶
光尼和碑(符縣長趙祉遣吏光尼和以永建元年十一/月詣巴郡没死成濡灘女終年二十五歲乘)¶
(小船至父沒處哀哭自沈至日父子俱/浮出江郡縣上言為之立碑以旌孝誠)按入水求父¶
屍事人知有曹娥而不知有光尼和之女終據曹娥碑¶
事在漢安中漢安與永建並順帝年號相去不過十七¶
<pb:KR3j0069_WYG_002-77b>¶
八載然一在蜀一在㑹稽相隔數千餘里其事不約而¶
同誠罕聞也水經注並載二事而曹娥獨著豈非以碑¶
有三絶之稱為人所寶愛故耶¶
　　𡨕通記¶
冥通記乃陶貞白記其弟子周子良得仙之事首撰周傳¶
後並周疏與諸真問答之語六朝人手吻奥别聊為疏之¶
投永寧令陸襄陸仍送憩天師治堂而子良已寄治内¶
住按道家以符法禁治鬼神故名其所居為治劉敬叔¶
<pb:KR3j0069_WYG_002-78a>¶
異苑云錢唐杜明師夢有人入其館是夕靈運生家送¶
靈運于杜治養之是也¶
忽未中寢卧彌淪良久乃起出○彌淪謂魔寐不寤也¶
道義○謂同事道法之義友¶
婁羅○别作覼縷猶言委曲也言夢中事委曲不能的¶
知其故¶
薰陸香○即乳香也¶
瓦盆中已被水湯無氣○湯讀為盪(徒朗/切)以水滌器¶
<pb:KR3j0069_WYG_002-78b>¶
也(以上/周傳)¶
道子○言在道家為弟子¶
約尺○壓書尺也¶
一五尺安北壁一方五尺安牕下○當時呼牀為五尺¶
予時自覺起對分明而人見身猶卧&KR0008;&KR0008;不自解○字¶
書無&KR0008;字疑當音哄(胡孔/切)夢魘鼻中作聲也¶
塸○與甌同¶
角家○謂風角家也後漢郎覬傳注風角占四方四隅¶
<pb:KR3j0069_WYG_002-79a>¶
之風以斷吉凶也卜葬法有方隅時日禁忌周信其術¶
故云過未申酉嵗乃更議¶
勿令小兒輩逼壇靖注門是前中隔閤靜屋及壇在閤¶
外按靖即靜壇與靜皆道家奉經脩事之處¶
於時子良&KR0008;屐横在牀前○&KR0008;洛官切聚也擇也此似¶
是脫屐之意用&KR0008;字不知何義恐是二屐交搭故為聚¶
意也¶
細書一大度麻紙滿○度待洛切今人以横展兩臂為¶
<pb:KR3j0069_WYG_002-79b>¶
一度¶
諸記中徃徃有黵易字○黵都感切以墨滅字也¶
勿甲乙告之○甲乙猶次第謂不須一一告之也¶
卿姨屢有&KR2274;請後云姨母乃密營&KR2274;為條疏作辭牒令¶
周共奏請○字書&KR2274;古胃切與䞈同賭也資也此云&KR2274;¶
請當是以財物事神求福之義詳其意亦當即賄字爾¶
周登向姨母道如此○登登時也登之開聲為當蓋言當¶
時也○集異記(薛用/弱)登令召至又登言於醫¶
<pb:KR3j0069_WYG_002-80a>¶
當以不能固節取命兼挫辱於神鬼故也○謂其姨母¶
不能以死持節强就配偶兼産子惡露觸汚鬼神¶
與兩小兒竟夕&KR0008;檔○韻㑹作摒擋(卑病丁/浪二切)從手此從¶
木或傳寫之誤本作屏當屏併也當妥也謂料理什物¶
併疊使穩當也世說祖約料視財物客至屏當未盡又¶
云為曹夫人併(或作/此字)當筐篋¶
畔等數人乏糧○畔等猶同伴畔字隨手所書爾¶
戴屋○蓋屋也¶
<pb:KR3j0069_WYG_002-80b>¶
年内多勞扇削鬼神三官中奏爾多罪○扇謂蔽翳之¶
也削謂侵削之也按齊民要術(賈/勰)云榆性扇地其隂下¶
五榖不植即此扇字周于是年起屋或犯鬼神所居故¶
云扇削¶
靜櫺○即前所云壇靖之靖櫺牕櫺也¶
輔病○□頰病也¶
　¶
　義府卷下¶
